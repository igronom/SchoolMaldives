<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Географія</title>
  <style>
    body
    {
      background-image: url("images/main_bg.webp");
      background-size: 100%;
    }
  </style>
</head>
<body>
  <h1>Географія</h1>
  <p>Територія країни складається з коралових островів, які розташовано в Індійському океані на 700 км на захід від Шрі-Ланки на вершинах давніх вулканів, які вкрито океанічними водами. Налічується 1196 коралових островів та піщаних мілин, які згруповано у 26 атолів. Їх витягнуто з півночі на південь майже на 600 км. На 202 островах мешкають люди. Більшість островів низовинні — жоден із них не підіймається вище 2 м над рівнем океану. На їх узбережжі — піщані пляжі з кокосовими пальмами.</p>
  <a href="images/maldives-island.jpg"><img src="images/maldives-island-small.jpg" alt="Острів на Мальдівах" title="Острів на Мальдівах"></a>
  <p><b>Клімат</b> — екваторіально-мусонний. Середньомісячні температури коливаються від +24 до +30 °С. Опадів — до 2500 мм на рік. Сезон дощів — протягом квітня-жовтня, коли дме південно-західний мусон. Сухий сезон супроводжується північно-східним мусоном (грудень-березень).</p>
  <p><b>Мінеральні ресурси</b> відсутні, немає навіть постійних джерел води.</p>
</body>
</html>